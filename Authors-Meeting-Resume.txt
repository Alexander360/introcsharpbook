Здравейте колеги,

Преди да започна с по-важната информация, искам да ви помоля още веднъж който не е пратил Google account да го направи, защото не мога да пратя invitation за Google групата и да го добавя като contributor в Google Code.
Всъщност това беше и причината да забавя този email до сега и както се вижда не е пратен до групата, защото още не е пълна.
И така - ето какво решихме на срещата ни в четвъртък + малко допълнителни детайли:
- Обхвата на книгата остава същия т.е. съдържанието не се променя.
- Обсъдихме Book Writing Guidelines. В SVN-а ги има. Хубаво е да се прочете документа от всеки един от нас.
- Разпределихме главите между авторите. Разпределението е отразено в Chapters Workplan.
- Всяка глава е отделена в нейн собствен файл. Така авторите ще могат да направят своите промени по-бързо.
- Използваме .doc формат и Word 2003/2007. 
- За screenshots използваме Windows 7 (с default тема) и Visual Studio 2010 (Express Edition).
- Използваме .NET 4.0 със C# 4.0, като се стремим да не използваме екзотични възможности в езика. Така няма да утежним изложението на книгата с излишни обяснения. Ако някой все пак прецени, че би било добре да се ползва дадена advanced възможност в C# 4.0, то нека го пусне като предложение в Google групата на проекта за обсъждане.
- Всеки автор е редактор поне на една глава. Така ще осигурим по-добро качество на крайния резултат.
- Имаме 3 папки в SVN-a, които отговарят на 3-те етапа от нашата работа:
  1. Work - тук работи всеки един от авторите. Когато даден автор сметне, че главата е готова, той/тя я премества в следващия folder.
  2. ForEditing - тук се поставят файловете, които са готови вече за редактиране. Редакторите поемат щафетата и след редакцията си, преместват файловете в следващия folder.
  3. Finished - тук са вече готовите глави от където сглабяме накрая цялата книга.
- Имаме няколко основни deadlines в проекта:
  1. До 15.12.2009 трябва да има някакъв прогрес. Например може да са наслагани TODO маркери където е нужно в текста. Хубаво е в края на този период като минимум всеки един автор да е преценил колко работа се очертава да има по поверената му глава и ако има някакви притеснения за обема на работа, да може да се реагира на време.
  2. До 03.01.2010 трябва всяка от главите да е готова за редактиране.
  3. До 16.01.2010 трябва да е завършена и редакцията на главите.
- Когато някой автор приключи своята работа, то пуска e-mail до Google групата на проекта. Всеки редактор трябва да следи Google групата за поверените му за редакция глава(и).
- Добавил съм ви в Google Code проекта. На този линк -> http://code.google.com/p/introcsharpbook/ можете да откриете вашия username и password за SVN-а, както и URL-то до самия project. Препоръчваме използването на TurtoiseSVN. Ако някой има проблем с работата на SVN-а, нека пише на мен или на Наков.
- Добавил съм ви в Google групата за проекта.
- Лиценза на книгата е отворен. Единственото по-сериозно условие е при използване на текст от книгата, да се цитира източника.
- Премахва се секцията Автори в началото на всяка глава. Оригиналните автори, както и новите автори, ще бъдат споменати в началото на книгата като автори на съответните глави.
- Новите автори ще присъстват на корицата и ще имат кратко резюме в началото на книгата. За целта всеки един автор трябва да изпрати resume.
Ако имате въпроси, пишете. Ако някой не е получил Google Group Invitation/Google Code права, то нека ми пише.

Успех на всички!
Веско Колев